—90—

dis plane neglecta est, ‚colligere licet, sermonis facilitatem

 

atque vigorem efficere studuisse Terentium. Atque eandem ’

dicendi rationem apud omnes omnium aetatum scriptores
latinos occurrere, praeterire mihi licebit.
Priusquam huius partis commentationis finem faciamus,

restat ut afferamus:
Andr. 110 sqq. Hic parvae consuetudinis

Causa huius mortem tam fert familiariter:

Quid si ipse amasset? quid hic mihi faciet patri?
Prope accedit hic locus ad ea exempla, quae ad argumen-
tationem ex contrario pertinere iudicantur. Quam a Cicerone
saepissime usurpatam„ ad parataxin revocandam esse Kiih-
nero auctore ²) affirmamus». Enuntiatorum enim alterum, quod
antecedit, alteri mente subiungendum est.

Quodsi exempla parataxis consecutivae et causalis a
Weissenbornio ex Plauti fabulis 'collecta eis locis compara-
bimus„ quos nos attulimus, intellegemus, Terenti usum etiam
in hoc genere dicendi simillimum esse illius poetae sermoni.
Ut apud Plautum itidem apud Terentium particula ,ita‘ et
enuntiato antecedenti adicitur, ut ea, quae sequuntur, indi-
cet, ‚et in epiphonematis quod dicitur figura enuntiato poste-
riori praemittitur, ut particulae causalis loco fungi videatur.
Eodem modo apud Terentium particula ,adeo‘ posita est, ex
Plauto nullus huius modi locus affertur ²). ,Sic‘ ad enuntia·
tum sequens spectare et apud Plautum et apud Terentium
videmus, in epiphonemate apud Terentium non occurrit, illum
unum ex Plauto allatum locum (Pseud. 1129) Braune cum
aliis proscripsit. Similiter ,hic‘ pronomen enuntiato priori
additur, nusquam autem in epiphonemate ponitur. Pronomina
,is‘ et ,tantus‘ non inveniri apud Terentium ita posita, ut
enuntiato altero primario explicentur, casui tribuendum esse

 

1) Kiihner Π 762 cf. p. 741. cf. etiam Draeger S. 354, 3, b. et
Seyffert, Schol. Lat. I S. 57. ·
2) cf. Langen, 1. Al. p. 139 sqq.

 

