-60-

H.

Ea parataxis genera, ¹quae priore huius commentationis
parte enarravimus, verbis quibusdam effici vidimUS, quae '
enuntiata substantiva habere solent. Sermonis autem non
minus comici quam cotidiani proprium esse constat, alia quo-
que enuntiata, quae severioribus loquendi legibus subiungi
solent, partim ratione, qua continentur, omnino neglecta,
partim coniunctionibus adiunctivis adhibitis paratactice po-
nere. Sed difficillimum esse plurimis in locis fatemur, ex
sententiarum nexu hodie cognoscere, quid scriptor ipse in
animo habuerit et certe definire , num duo enuntiata, quae
paratactice iuxta se ponuntur, ita cohaereant, ut alterum
alteri, si vim eorum consideraveris, subiungendum sit. Ita-
que maxime cavendum est, ne nimis parataxis investigandae
studio adducti etiam ea exempla huc pertinere suspicemur,
ubi suo iure duo enuntiata primaria coniunctionibus, quae
ad coordinationem spectant, inter se continentur 1). Tamen
nonnunquam ea quoque exempla afferre non alienum erit,
in quibus duo enuntiata primaria per se quidem posita sint,
sed alterum alteri facile coniunctione⁸ aliqua subiungi possit;

neque enim dubium est, quin ex hoc quoque usu cognoscere
liceat, Terentium saepe simplicem sermonis cotidiani ratio-

nem in sententiis conectendis sequi maluisse quam severiores
syntaxis legeS, quas posteriores scriptores sibi statuere sole-
bant. Sane quidem Kiihnero concedendum est, plerumque
discerni non posse, utrum poeta consulto paratactica struc-
tura usus sit an illa ex litterarum genere, quo sermonem
cotidianum imitari cogebatur , effluxerit3 sed hoc nullius
momenti esse mihi videtur in Terenti sermone illustrando.
Quo facilius locis Plautinis a Weissenbornio congestis
loci Terentiani comparari possint, eodem ordine servato pri-

 

1) cf. Kiihner 11, 756 sq.

 

