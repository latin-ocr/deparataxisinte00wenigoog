-84-

Andr. 259 sq. Sed 1111110 quid primum exsequar?
Tot me inpediunt curae, quae meum animum di-
vorsae trahunt.

(Interrogatio hoc loco coniunctivum dubitativum ostendit,
ut nihil aliud ea valeat quam ,quid . . . exsequar, nescio‘3
iis quae sequuntur, causa exponitur.)

Phorm. 628 sq. Heia, sudabis satis,
Si cum illo inceptas homine: ea eloquentiast.
Accedunt ex Horati sermonibus hi loci:
ep. H, 1, 202 sq. Garganum mugire putes nemus
aut mare Tuscum,
Tanto cum strepituludi spectantur . . . .
ep. II, 3, 240 sqq. Ex noto fictum carmen sequar,
ut sibi quivis
Speret idem, sudet multum frustraque laboret
Ausus idem: tantum series iuncturaque pollet,
Tantum de medio sumptis accedit honoris.
ep. II, 3, 385 sq. Tu nihil invita dices faciesve
Minerva,
Id tibi iudiciumst, ea mens.
Illa vocabula, quae in epiphonemate poni vidimus, ab eo,
qui loquitur, maiore cum vi efferenda esse consentaneum est
atque ex eo inprimis apparet, quod ubique in initio enuntiati
locum suum obtinent.

In exemplis huc usque allatis certis vocabulis sententia·
rum nexus ostenditur, neque causalem quandam rationem in
eis inesse negaveriS, sive illa vocabula ad ea spectant, quae
sequuntur, 111 eventum significent, sive ad ea, quae praece-
dunt, ut causam indicent. Difficillimum autem est nonnun-
quam discernere, qua ratione inter se cohaereant eae sen-
tentiae, quae nullo omnino vinculo inter se continentur. Si
enuntiatum antecedens maiore cum vi efferendum est et
>enuntiato posteriore eventus eius significatur, asyndeton
quod dicimus consecutivum nobis occurrere concedas, Huc
revocari possunt hi loci:

