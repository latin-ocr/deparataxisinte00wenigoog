...4.-

Atque diutissime linguae simplicissimam in enuntiatis
coniungendis rationem conservat sermo vulgaris vel cotidianuS‚
quo utuntur ii homineS, qui ab litterarum cultu maxime sunt
remoti. Huius sermonis generi inprimis locum esse con-
sentaneum est in comoediis , quibus plerumque hominum
humili genere ortorum et habitum et sermonem poetae
student imitari. In iis ante ceteros Plautum numerandum
esse nemo est, qui ignoret. Quae parataxis formae in eius
fabulis exstent , cum alii vel singulatim ostenderunt vel
summatim commemoraverunt , tum J. B. Weissenborn in

. commentatione „Parataxis Plautina“ (Programm der Κ. Stu-

dieanstalt· Burghausen 1884) exemplis uberrimis congestis
exposuit. —- Terenti vero sermonem ita purum atque urbanum
ipsis poetae aequalibus visum esse constat, ut vel Scipio-
nibus ,et Laeliis dignus haberetur. Nam cum amicitia
coniunctus esset Terentius cum viris nobilissimis Scipione
Africano et Gaio Laelio, ab his comoedias Terentianas scriptas
esse rumor erat dilatus , de quo poetam ipsum edoctum ’
fuisse scimus ²). Neque posteriorum aetatum hominibus illam
famam ignotam fuisse e C. Suetoni Tranquilli vita Terenti
compertum babemus; ibidem legimus et Ciceronem (cf. etiam
ad Att. VII, 3, 10) et Caesarem lectum purumque Terenti
sermonem laudavisse, quo addendum est Quintilianum quoque
(inst. or. X, 1, 99) Terenti scripta elegantissima existimare.

Inde Terenti genus dicendi a sermone , quo usus est
Plautus , multum. abhorruisse apparet ‚ quamquam ea , qua
ille florebat, aetas vix viginti annorum intervallo a morte
Plauti distabat. Neque defuerunt, qui animadverterent atque

’ pronuntiarent ‚ plurimum interesse inter Plauti et Terenti

sermonem 2) , etiamsi utriusque stili discrimina usque ad
hunc diem non satis accurate exposita sunt.

 

1) cf. Adelph. prol. 55 sqq. Heaut. prol. 22.
2) cf. Langen, Beitrage zur Kritik und Erkliirung des Plautus.
Lips. 1880 in praefi: „Zwischen Plautus und Terenz liegt eine

