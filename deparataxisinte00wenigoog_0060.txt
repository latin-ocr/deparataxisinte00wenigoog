-55-

tura invenitur. Unde perspicuum esse videtur, non coniunc-
tionem ,ut‘ omissam neque subaudiendam esse ad coniunc-
tivum solute positum, sed Terentium omnino non coniunctione
,ut‘ enuntiatum secundarium cum verbo ,volo‘ conexisse at-
que consulto priscam illam structuram paratacticam usurpasse,
quam sermo cotidianus certe servaverat eius temporibus.
Posterioribus autem aetatibus -cum coniunctivi soluti u'suS,
etsi rarior factae, tamen in nonnullis verbis, quorum est
,volo‘, adhiberi non desitus esset, grammatici 1), quomodo ‚ille
explicandus esset, non iam intellexerunt atque satis habu-
erunt dicere coniunctionem esse omissam.

Admodum raro alia verba voluntatis a Terentio cum
coniunctivo soluto ponuntur. ,Moneo‘ occurrit adiecto prono-
mine:

Hec. 766 sq. Verum hoc te moneo unum, amicus
qualis sim aut quid possiem
Potius quam inimicus, periclum facias. ·
(Enuntiatum secundarium, - interrogationem obliquam ex
verbo sequente dependentem — interiectum est hoc loco
inter verbum ,mones‘ et coniunctivum solutum ,facias‘ ⁴2).
,Adhortor‘ invenitur: ⁴
Eun. 583. Adhortor properent.
Non ad paratacticam formam pertinere puto hunc locumt
Adelph. 489 sq. Illaec fidem nunc nostram implorat,
Demea:
Quod vos ius cogit, id voluntate impetret.
Sic scribendum et interpungendum esse cum Dziatzkone ³).
statuimus. Nam nulla ratione inter se continentur verba ,im-
plorat‘ et ,impetret‘, sed Hegio, qui verba allata loquitur,
enuntiat, illam, i. e. Pamphilam, Demeae fidem explorare,
simulque addit hanc suam optationem ,id voluntate impetret‘.

 

1) cf. Ptiscian. XVIII. 10, 89.
2) cf. Beckeri sententiam, quam attulimus in adn. pag. 38.
3) cf. eius adn. crit. ad hunc locum in ed. Teubn.

