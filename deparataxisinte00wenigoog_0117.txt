-113-

Itaque in parataxis formis et a Plauto et a Terentio adhi-
bitis laxioris illius adiungendi rationis vestigia occurrere nobis
persuasum est, cuius origo in antiquissimis linguae aetatibus
quaerenda esse omnibus videtur ¹). Quae sententiarum iun-
gendarum ratio simplicissima in sermonis vulgaris vel coti-
diani usu diu conservata atque inde a poetis scaenicis, qui
illius sermonis usum diligenter imitari studuerunt, repetita
-et in eis potissimum fabularum partibus, quae diverbiis effi-
ciuntur, usurpata est. Neque causa est, cur statuamUS, hac
in re Terentium sive Graecorum exempla sive Plautum ce-
terosve comicos latinos prioris aetatis consulto esse secutum.
Immo cum id ageret, ,populo ut placerent, quas fecisset fa-
bulas‘ (Andr. prol. 3), eum certe sermonis cotidiani maximam
rationem habere oportuit. Quod autem Terenti sermonem
aequales vel Scipionibus et Laeliis dignum habuerunt atque
Caesar, Cicero, alii posteriorum aetatum scriptores eius genus
dicendi summis extulerunt laudibuS, colligi potest, parataxis
usum, quem invenimus in comoediis, non solum agrestis ple-
beique sermonis 2) proprium fuisse, sed etiam urbani simul-
que familiaris‚ quem a Terentio repraesentari neminem fugit.
Atque affirmare licet, Terentium , si linguae latinae aetate,
quae dicitur aurea, comoedias scripsisset, non minus quam
illo quo fuit tempore primordiis litterarum latinarum propin-
quo paratactica structura usurum fuisse , quippe quam in
litterarum genere positam esse apertum sit. Quod maxime
probari nobis videtur eis exemplis, quae ex Horati sermoni-
bus allata sunt.

Statuendum igitur esse censemus , Terentium in fabulis
scribendis cum multis aliis elocutionis artibus tum variis illis
parataxis formis, quas hac commentatione exposuimuS, usum
esse, ut illam sermonis mediocritatem ³) adipisceretur, quam

1) cf. Kiihner 11, 756: ,die parataktische Satzverbindung ist,
wie sich von selbst versteht, die urspriingliche‘.

2) quem Plautum repraesentare constat.
3) cf. Gell. VI [VII] 14, 6 ubi haec Varronis sententia servata

 

