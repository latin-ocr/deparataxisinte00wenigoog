—92-

sermonem transtulisse satisque lepide atque eleganter iden-
’ tidem usurpasse. Sed tamen monet, ne quis ideo putet,
quicquid ex hoc parataxis genere apud Latinos inveniatur, a
latini sermonis ingenio alienum Graecis demum praeeuntibus
, in Italiam pervenisse, idemque docet plurimis exemplis, cum
ad antiquissimos linguae auctores redeant, non Graecis magis
quam ipsis Italis hanc structurae formam ingenitam et do-
mesticam fuisse comprobari. Haec protasis, quae dicitur,
paratactica quas formas accipere possit, a Dragero (ξ. 373)
et Kiihnero (l. 1.) ennaratum est.

Ut Plautus ita Terentius enuntiati condicionalis loco im-
perativum posuit, quem sequitur enuntiatum alterum forma
futuri indutum 1).

’ Andr. 536. Ausculto paucis: [et] quid ego te velim
et tu quod quaeris scieS.
Monemus hunc locum omisso ,et‘, quod Spengelium secutus
Dziatzko inclusit, congruere cum Plaut. Capt. v, 338. a Weissen- Ι
hornio allato: ,Ausculta‚ scies‘. (cf. Asin. 350).
Altero eiusdem generis loco imperativus postponitur:
Phorm. 995 sq. J am scies: Ι Ausculta.
His addendus est Adelph. v. 123 (iam a Draegero allatus):
,Postremo aut desine aut cedo quemvis arbitum:
Te plura in hac re peccare ostendam‘.
Duobus locis Terentianis ut saepius apud Plautum particula
‚iam‘ enuntiato posteriori adicitur, quem usum interdum
etiam apud classicos scriptores ineniri Draeger animadvertit:
Andr. 622. Sed sine paululum ad me redeam: iam
aliquid dispiciam.
Eun. 85. Accede ad ignem hunc, iam calesces plus
' satis.
(Hoc alterum exemplum eodem fere iure ad parataxin tem·
poralem pertinere concedo, quo ad condicionalem revocamus.)
Eiusdem generis exempla inveniuntur apud Horatium:

 

1) cf. Naegelsbach, Lat. stim) S. 200, 3.

