*¹72-

rationem finalem, qua duo verba inter se cohaerere aliquis
dixerit, tam exiguam esse consentaneum est, ut eodem fere.
iure coniunctiones copulativae usurpentur. Neque quemquam
esse put0, qui neget, futuro ,ibo’ alterum futurum minus
apte adici, quo quid facturus sim indicatur, quam enuntia-
tum finale, quo quem ad finem iturus sim, exprimatur. Ubi
certe rationem finalem poeta ostendere voluit, alia structurae
forma eum usum esse videmus. (Omnino non ad parataxin
finalem revocari posse apparebit illos locos a Weissenhomio
allatos ‚ quibus imperativum (sequere) alterius verbi forma
futuri sequitur, velut Bacch. 877. ,Sequere, is promittet tibi‘,
ubi ratio finalis nulla invenitur).
Unum locum ut afferamus restat, quo consulto fortasse
Terentius ab usitato genere dicendi recessit: ’
Adelph. 86 sq. Nam illa quae antehac facta sunt
Omitto: modo quid dissignavit?
Ut verba ,illa quae antehac facta sunt‘ magis efferantur,
enuntiatum primarium ponitur, vulgaris illius ¹locutionis vice
‚ut . . . omittam‘. Conferas velim
’ Eun. 926. Nam ut mittam . . . .
Phorm. 168. Ut ne addam . . . .

———.——

Saepius quam in enuntiatis finalibus parataxis occurrit
in eis. enuntiatorum generibus,— ubi causa non in homine
agenti posita est, sed ipso sententiarum nexu continetur.
Haud raro enim duo enuntiata, quae causali ratione inter
se coniunguntur, paratactica structura ita conexa sunt, ut
certis particulis aut pronominibus sententiarum nexus indi-
cetur. Potest autem, enuntiatum, quo causa continetur, et
antecedere et sequi, ut illae particulae et pronomina mox ,
priori mox posteriori enuntiato addantur. Si priori apposita
sunt et· ad ea, quae sequuntur, spectant, alterum enuntiatum

