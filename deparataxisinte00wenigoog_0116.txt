-- 112-

Phorm. 165 sq. Ita me di ament, ut mihi liceat

tam diu quod amo frui,
Jam depecisci morte cupio.

Quodsi Terentianis locis , qui paratacticam structuram
praebent, congestis atque cum illis parataxis exemplis , quae
Weissenborn ex Plauti fabulis collegit , comparatis cognovi- .
mus, in hac re sermonem Terentianum vix a Plautino dif-
ferre, quaerendum inprimis nobis videtur, unde haec simili-
tudo orta sit. Nam sirecte dicit Langen ¹), linguam latinam
in syntaxi excolenda aeque promotam esse atque in formis
expoliendis exiguo illo spatio inter Plauti et Terenti aetatem

interiecto, non nisi causa quadam commotum ut vocibus '

rusticis et priscis ita prisca illa sententiarum iungendarum
ratione usum esse Terentium affirmare licebit. L. A. Fischer
dissertatione supra (pag. 5) laudata probare studuit similitu-
dinem, quae inter Terenti et priorum ‘comi'corum latinorum
inprimis Plauti rationem in fabulis componendis adhibitam
atque sermonem intercedat, inde esse profectam , quod Te-
rentius, priusquam ipse fabulas faceret, eorum, qui hac in ’
re antecessissent, praesertim Plauti comoedias cognovisset.
Certe concedendum est, Terentium, poetam eruditissimum,

Plauti ceterorumque comicorum fabulas cognovisse eisque “

operam dedisse, sed nihilo minus inter Plauti et Terenti ser-
monem in formis priscis adhibendis maximum discrimen in-
teresse, praeter Langenium nuper Engelbrecht libello, quem
supra (pag. 5) laudavimuS, diligentissime demonstravit. Nonne
igitur mirum videtur ‚ si Terentium in sententiis paratactica
structura iungendis quasi Plauti imitatorem deprehendimus?

 

1) cf. quae adnotavimus in praef. pag. 4 sq.

