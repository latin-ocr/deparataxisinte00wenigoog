-53-

Ut verbi ,sino‘ sic verbi ‚iubeo‘ imperativus a Terentio ·

cum coniunctivo soluto coniungitur:

Heaut. 737.· Jube maneat.

Eun. 691 sq. Jube mi denuo Ι Respondeat.

Adelph.' 914 sq. Jube nunciam 1 Dinumeret ille Ba-

bylo viginti minas,

Ex eo quod verbum ,iubeo‘ apud Terentium nusquam con-
iunctionem ,utfi recipit, maxime elucere mihi videtur con-
iunctivum solutum, qui iussivi locum tenet, ad paratacticam
structuram esse revocandum. Nam si coniunctionem ,ut‘
omissam esse cum Holtzio ponamus ‚ eam cum verbo ,iubeo‘
coniungi solere colligendum sit atque certe mirum sit, nullo
loco Terentiano verbum ,iubeo‘ illam coniunctionem recipere,
sed ceteris locis infinitivum cum verbo ,iubeo‘ esse con-
iunctum 1).

Coniunctivus solutus verbum ,iubeo‘ sequitur etiam in
Pomp. Bon. srgm. 58. Jube modo adferatur
munus.
Ad orationem rectam revocandum esse putamus hunc locum
Horatianum‚ ubi pronomen ‚illud‘ ad id ‚ quod sequitur,
spectat:
sat. ΙΙ. 5, 70 sqq. 'Illud ad haec iubeo: mulier si
forte dolosa
Libertusve senem delirum temperet; illis ’
Accedas socius, laudeS, lauderis ut absens . . .

·Multo crebrior usus coniunctivi soluti exstat in· verbo
‚volo‘. Exempla apud Terentium inveniuntur haec:
Andr. 388. Ducas volo hodie uxorem.
„ 418. Hodie uxorem ducas, ut dixi, volo.

 

1) Ex fabulis Plautinis Holtze (ΙΙ. 159) tres locos attulit, qui-
bus coniunctio ,ut‘ cum verbo ‚iubeo‘ coniuncta occurrit. Addimus
imperativum ,iube‘ coniunctionem ,ut‘ recipere in Afran. frgm. 177.
,Inde ut puellam curent, conforment iube‘. Enuntiatum secundarium
antecedit hoc 1000.

