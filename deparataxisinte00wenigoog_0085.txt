*31-

structura priori conexum est, sed enuntiatum primarium ad-
iecta particula ,ita‘ suo iure positum esse videtur, ut causa,
qua id quod antecedit efficitur, maiore vi excitetur. Maioris
igitur momenti enuntiatum posterius esse in illis exempliS,
quae memoravimus, statuere licet 1).

Quem usum particulae ,ita‘ a scriptoribus latinis omnium
aetatum minime esse alienum et ad epiphonematis quod di-
citur, figuram rhetoricam a grammaticis revocari addimus.

Alius generis exemplum invenitur in

Eun. V. 187 sq. Rus ibo: ibi me macerabo biduom.

Ita facere certumst: mos gerundust Thaidi.

Hoc loco quodam modo uno vocabulo ,ita‘ repititur atque
comprehenditur id quod antea dictum est ²). Braune (1. l.
p. 14) animadvertit locutiones ‚ita facere certumst‘ ,consili-
umst ita facere‘ similes ubique esse , quae alter dixit, com-
probantis atque adnotavit, hunc versum, ubi in sermone eius-
dem exstet ,ita facere certumst‘, interpolatum esse cum aliis
de causis apparere tum quod in codice Bembino desit.
Dziatzko eum uncis inclusit Hoelzero et Braunio auctoribus,
quibus ipse assentiri non dubito.

(,Ita‘ enventum‚ quem ea, quae narrantur, habuerint, notat
in Hec. prol. 20 sq.

,Perfeci ut spectarentur: ubi sunt cognitae,
Placitae sunt. Ita poetam restitui in locum‘;
ubi ,ita‘ idem *est quod ,hoc modo‘ ³). Neque aliter particula
‚sic‘ ponitur in Hec. v. 598
,Sic optume, ut ego opinor, omnis causas praeci-
dam omnibus.)

Pro particula ,ita‘ — in epiphonematis, quod diximus,
figura —- uno loco ,sic‘ adhibitum se invenisse apud Plautum
Weissenborn (p. 16) animadvertit. Apud Terentium quoque

 

1) Addimus Hor. sat. II 8, ‘15 sq.
2) cf. Naegelsbach, Lat. Stil.'¹ S. 197, 1.
3) cf. Braune p. 22.

